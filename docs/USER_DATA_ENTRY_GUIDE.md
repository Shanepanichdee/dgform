# คู่มือการลงทะเบียนบัญชีข้อมูล (Data Entry User Guide) โดยละเอียด

เอกสารฉบับนี้เป็นคู่มือสำหรับผู้ปฏิบัติงานในการนำเข้าข้อมูลสู่ระบบ **DG Data Repository** เพื่อให้มั่นใจว่าข้อมูลที่ถูกนำเข้ามีความครบถ้วน สอดคล้องกับมาตรฐานทางธรรมาภิบาลข้อมูล (Data Governance) ที่กำหนดไว้

---

## ส่วนที่ 0: ข้อมูลพื้นฐานหน่วยงาน
ส่วนนี้เพื่อระบุต้นสังกัดของตัวผู้กรอกข้อมูล และขอบเขตงานภาพรวม

1. **หน่วยงานผู้ส่ง (Submitting Agency)**
   * **คำอธิบาย:** ระบุชื่อหน่วยงาน องค์กร หรือสังกัดของผู้ที่กำลังทำการกรอกแบบฟอร์มนี้ เพื่อเป็นหลักฐานว่าข้อมูลถูกส่งมาจากหน่วยงานใด
   * **ตัวอย่าง:** `กรมการปกครอง กระทรวงมหาดไทย`, `กรมโรงงานอุตสาหกรรม`, `สำนักปลัดกระทรวงสาธารณสุข`
2. **ขอบเขตทางธุรกิจของข้อมูล (Business Domain)**
   * **คำอธิบาย:** เลือกกลุ่มขอบเขตภารกิจทางธุรกิจ (Business Area) ที่ชุดข้อมูลนี้มีความเกี่ยวข้องมากที่สุด 
   * **ตัวเลือก:** 
     * `ประชาชน (Citizen)` - ข้อมูลเกี่ยวกับบุคคล ทะเบียนราษฎร
     * `ข้าราชการ/เจ้าหน้าที่รัฐ (Civil Servant)` - ข้อมูลบุคลากรภาครัฐ
     * `งบประมาณและการคลัง (Budget & Finance)` - ข้อมูลเรื่องเงิน ภาษี การเบิกจ่าย
     * `การจัดซื้อจัดจ้าง (Procurement)` - ข้อมูลประมูล โครงการซื้อทรัพย์สิน
     * `การให้บริการภาครัฐ (Public Service)` - ข้อมูลเกี่ยวกับสถิติบริการ เช่น จำนวนคนมาทำบัตรประชาชน
     * `องค์กรและโครงสร้าง (Organization)` - ข้อมูลสถานที่ อัตรากำลัง
     * `อื่น ๆ โปรดระบุ (Other)` - หากไม่มีให้เลือกข้อนี้แล้วพิมพ์ระบุเจาะจง

---

## ส่วนที่ 1: คำศัพท์ทางธุรกิจ (Business Glossary)
เป็นพจนานุกรมคำศัพท์ เพื่อลดความเข้าใจคลาดเคลื่อนจากคำย่อ หรือคำศัพท์เฉพาะทางในสายอาชีพ

1. **คำศัพท์ (Term)**
   * **คำอธิบาย:** คำศัพท์เฉพาะ, ตัวย่อ, หรือคำที่อาจตีความได้หลายแบบ
   * **ตัวอย่าง:** `โรงงานจำพวกที่ 3`, `ผู้มีรายได้น้อย`, `PM2.5`
2. **ความหมาย (Definition)**
   * **คำอธิบาย:** คำจำกัดความอย่างเป็นทางการของคำศัพท์นั้น
   * **ตัวอย่าง:** `โรงงานที่มีเครื่องจักรเกิน 50 แรงม้า ที่ต้องได้รับใบอนุญาตก่อนเริ่มตั้งต้น`, `บุคคลที่มีรายได้ต่ำกว่า 100,000 บาทต่อปีปฏิทิน`
3. **เจ้าของ/แหล่งอ้างอิง**
   * **คำอธิบาย:** ระบุพระราชบัญญัติ, กฎกระทรวง, หรือเอกสารที่ให้คำจำกัดความนี้
   * **ตัวอย่าง:** `พ.ร.บ. โรงงาน พ.ศ. 2535 มาตรา 7`, `พจนานุกรม ฉบับราชบัณฑิตยสถาน`

*(หมายเหตุ: หากไม่มีหน่วยงาน สามารถกดปุ่มเครื่องหมายถังขยะเพื่อลบออกได้)*

---

## ส่วนที่ 2: คำอธิบายชุดข้อมูล (Metadata)
ข้อมูล Metadata เป็น "ป้ายกำกับ" ที่บอกรายละเอียดระดับบนสุดของไฟล์ข้อมูล

### 2.1 ข้อมูลทั่วไป (General Info)
1. **ชื่อชุดข้อมูล (Title)** `* บังคับ`
   * **คำอธิบาย:** ชื่อทางการของชุดข้อมูล ควรกะทัดรัด แต่ครอบคลุมเนื้อหา
   * **ตัวอย่าง:** `ทะเบียนรายชื่อโรงงานอุตสาหกรรมที่ได้รับใบอนุญาตทั่วประเทศ`
2. **คำอธิบาย (Description)** `* บังคับ`
   * **คำอธิบาย:** อธิบายว่าชุดข้อมูลนั้นมีเนื้อหาอะไรบ้าง ใครรวบรวม ขอบเขตแค่ไหน 
   * **ตัวอย่าง:** `ข้อมูลรายละเอียดของโรงงานจำพวกที่ 3 ประกอบด้วยชื่อโรงงาน ที่ตั้ง ทุนจดทะเบียน และกำลังเครื่องจักร ซึ่งต้องมีการควบคุมผลกระทบต่อสิ่งแวดล้อม`
3. **วัตถุประสงค์ (Objective)** `* บังคับ`
   * **คำอธิบาย:** เหตุผลในการจัดเก็บ เผยแพร่ หรือนำข้อมูลไปใช้ประโยชน์
   * **ตัวอย่าง:** `เพื่อใช้ในการวางแผนจัดสรรงบประมาณอุดหนุนเบี้ยยังชีพผู้สูงอายุให้แก่องค์กรปกครองส่วนท้องถิ่น (อปท.)`
4. **คำสำคัญ (Keywords)** `* บังคับ`
   * **คำอธิบาย:** แท็กหรือคีย์เวิร์ดสำหรับการค้นหาบนระบบ (พิมพ์แล้วกด Enter)
   * **ตัวอย่าง:** `โรงงาน`, `ผู้สูงอายุ`, `สวัสดิการ`

### 2.2 การจัดจำแนกและธรรมาภิบาลข้อมูล (Classification & Governance)
1. **กลุ่มหัวข้อ (Topic Category)** `* บังคับ`
   * **คำอธิบาย:** จัดกลุ่มประเภททางวิชาการ (เช่น เกษตรกรรม, การศึกษา, สาธารณสุข)
2. **1. หมวดหมู่ (Data Category)** `* บังคับ`
   * **คำอธิบาย:** เพื่อแบ่งระดับความละเอียดอ่อนของข้อมูล
   * **ตัวเลือก:** `Public` (ชุดข้อมูลสาธารณะแบบเปิด), `Internal` (ข้อมูลใช้เพื่อการนำวิเคราะห์ในองค์กร), `Personal` (มีข้อมูลระบุตัวคน), `Classified` (ข้อมูลปกปิดชั้นความลับ), `Security` (เพื่อความมั่นคง)
3. **2. ชั้นความลับ (Confidentiality - มสพร. 8)** `* บังคับ`
   * **คำอธิบาย:** ระบุตามระเบียบรักษาความลับของทางราชการ
   * **ตัวเลือก:** `เปิดเผย (Open)`, `เผยแพร่ภายใน (Private)`, `ลับ (Confidential)`, `ลับมาก (Secret)`, `ลับที่สุด (Top Secret)`
4. **3. ประเภท (Dataset Type)** `* บังคับ`
   * **คำอธิบาย:** เพื่อบอกลักษณะของข้อมูล (Data Model) 
   * **ตัวเลือก:** `Record` (ข้อมูลรายเหตุการณ์/รายคน), `Statistical` (ข้อมูลสถิติที่สรุปยอดรวมแล้ว), `Geospatial` (ข้อมูลพิกัดดาวเทียม ข้อมูลภูมิศาสตร์), `Multi-type` (ผสมหลายแบบ)
5. **4. บทบาท (Functional Role)** `* บังคับ`
   * **คำอธิบาย:** ข้อมูลนี้มีสถานะทางสารสนเทศอย่างไร
   * **ตัวเลือก:** `Master Data` (ข้อมูลหลักที่เป็นฐาน เช่น รหัสประเทศ), `Reference Data` (ข้อมูลอ้างอิงรายหมวดหมู่), `Transaction Data` (ข้อมูลเหตุการณ์ที่เกิดขึ้นทุกวัน เช่น สลิปโอนเงิน)
6. **5. รูปแบบ (Structure)** `* บังคับ`
   * **คำอธิบาย:** โครงสร้างเชิงตรรกะของไฟล์ข้อมูล
   * **ตัวเลือก:** `Structured` (มีโครงสร้างตารางชัดเจน เช่น CSV, Database), `Semi-structured` (กึ่งโครงสร้าง เช่น JSON, XML), `Unstructured` (ไม่มีโครงสร้างแน่นอน เช่น รูปภาพ, วิดีโอ, PDF)
7. **สัญญาอนุญาต (License)** `* บังคับ`
   * **คำอธิบาย:** การตั้งคริขสิทธิ์หรือข้อกำหนดในการนำข้อมูลชุดนี้ไปทำซ้ำหรือวิจัย
   * **ตัวเลือก:** แนะนำให้ใช้ `Open Government Licence` สำหรับข้อมูลที่เผยแพร่ให้ประชาชนใช้ฟรี

### 2.3 ผู้รับผิดชอบ (Owner & Maintenance)
1. **หน่วยงานเจ้าของข้อมูล (Owner Org)** `* บังคับ`
   * **คำอธิบาย:** หน่วยงานที่มีอำนาจตามกฎหมายในการกำกับหรือยกเลิกชุดข้อมูลตัวนี้
   * **ตัวอย่าง:** `กรมผู้สูงอายุ กระทรวงการพัฒนาสังคมและความมั่นคงของมนุษย์`
2. **หน่วยงานปรับปรุงข้อมูล (Maintainer)** `* บังคับ`
   * **คำอธิบาย:** หน่วยงานที่ต้องทำการอัปเดตไฟล์ให้เป็นปัจจุบัน
   * **ตัวอย่าง:** `ศูนย์เทคโนโลยีสารสนเทศและการสื่อสาร กรมพลศึกษา`
3. **อีเมลผู้ติดต่อ (Contact Email)** `* บังคับ`
   * **คำอธิบาย:** อีเมลอย่างเป็นทางการสำหรับไขข้อข้องใจเรื่องข้อมูลชุดนี้
   * **ตัวอย่าง:** `datacenter@dla.go.th`
4. **แหล่งที่มาข้อมูล (Source)** `* บังคับ`
   * **คำอธิบาย:** แหล่งกำเนิดหรือระบบไอทีต้นทางที่คลอดข้อมูลชุดนี้ออกมา
   * **ตัวอย่าง:** `ระบบข้อมูลทะเบียนราษฎรกลาง`, `การสำรวจสำมะโนประชากรประจำปี`

### 2.4 ข้อมูลทางเทคนิคและขอบเขต (Technical & Coverage)
1. **รูปแบบไฟล์ (Format)** `* บังคับ`
   * **คำอธิบาย:** นามสกุลไฟล์ (File Extension) หากมีหลายแบบให้พิมพ์คั่นด้วยลูกน้ำ
   * **ตัวอย่าง:** `CSV`, `JSON, API`, `XLSX`
2. **ความถี่การปรับปรุง (Unit และ Interval)** `* บังคับ`
   * **คำอธิบาย:** เลือกว่าอัปเดตข้อมูลทุกๆ กีวัน/เดือน/ปี
   * **ตัวอย่าง:** ทุกๆ `1` `เดือน (Month)` หรือ ทุกๆ `6` `เดือน (Month)`
3. **ขอบเขตเชิงภูมิศาสตร์ (Geo Coverage)** `* บังคับ`
   * **คำอธิบาย:** อาณาเขตพื้นที่ที่เป็นตัวแทนของข้อมูลในชุดนี้ 
   * **ตัวอย่าง:** `ประเทศไทย (ทั้วประเทศ)`, `เขตเศรษฐกิจพิเศษ EEC`, `กลุ่มจังหวัดภาคเหนือตอนล่าง`
4. **URL เข้าถึงข้อมูล (Access URL)**
   * **คำอธิบาย:** ลิงก์ตรงที่ประชาชนหรือพนักงานสามารถคลิกเพื่อดาวน์โหลดไฟล์ข้อมูล (ไม่ต้องกรอกถ้ายังไม่มีที่ฝากไฟล์)
   * **ตัวอย่าง:** `https://data.go.th/dataset/factory-list.csv`

### 2.5 ข้อมูลทางเลือกเพิ่มเติม (Optional Metadata)
*กดปุ่มขยายเพื่อกรอกหากทราบข้อมูลเพิ่มเติม*
1. **วันที่สร้างข้อมูล (Created Date):** วันที่ข้อมูลชิ้นแรกในชุดถูกสร้าง
2. **วันที่แก้ไขล่าสุด (Last Modified):** กรอกปีเดือนวันที่เข้าไปแก้ไขข้อมูลล่าสุด
3. **เงื่อนไขการเข้าถึง (Accessible Condition):** ตัวอย่างเช่น `ต้องทำหนังสือข้อความอนุเคราะห์ขอใช้ฐานข้อมูลเป็นการจำเพาะ`
4. **ผู้สนับสนุน (Sponsor):** องค์กรที่ให้ทุนทรัพย์ในการได้มาซึ่งชุดข้อมูล
5. **หน่วยย่อยที่สุด (Unit of Analysis):** ระดับที่ละเอียที่สุดของตาราง ตัวอย่าง: ตารางหนึ่งแถวเท่ากับ `1 คน`, หรือ `1 บริษัท`, หรือ `1 จังหวัด`
6. **ภาษา (Language):** ภาษาหลักของตัวข้อมูล เช่น `th` (ไทย) หรือ `en` (อังกฤษ)

---

## ส่วนที่ 3: พจนานุกรมข้อมูล (Data Dictionary)
ส่วนนี้นับเป็นส่วนที่สำคัญที่สุด เพราะอธิบาย "หน้าตาจริง" ของฐานข้อมูล เป็นเสมือนสูตรโครงสร้างของตาราง **กรุณากรอกให้ครบทุกคอลัมน์ (Column) ที่มีอยู่ในตารางข้อมูลจริงของคุณ**

1. **ชื่อฟิลด์ (Field Name)** `* บังคับ`
   * **คำอธิบาย:** ชื่อหัวคอลัมน์ในตารางฐานข้อมูลหรือสเปรดชีต (ควรเป็นภาษาอังกฤษเพื่อความเป็นมาตรฐาน หรือภาษาไทยที่พิมพ์ติดกัน)
   * **ตัวอย่าง:** `citizen_id`, `first_name`, `birth_date`, `salary_amount`
2. **คำอธิบายฟิลด์ (Field Description)** `* บังคับ`
   * **คำอธิบาย:** อธิบายความหมายของตัวแปรนี้ว่าหมายถึงตัวเลขหรืออักษรแบบใดเพื่อให้มนุษย์ตีความออก
   * **ตัวอย่าง:** `รหัสบัตรประจำตัวประชาชน 13 หลัก ของพนักงาน`, `คำนำหน้าชื่อ ได้แก่ นาย นาง นางสาว`
3. **ประเภทข้อมูล (Data Type)** `* บังคับ`
   * **คำอธิบาย:** เลือกว่าข้อมูลในคอลัมน์นั้นเป็นประเภทใด
   * **ตัวเลือก:** 
     * `String` (ข้อความ เช่น ชื่อคน ที่อยู่ เบอร์โทร)
     * `Number` (ตัวเลขที่นำไปบวกลบได้ เช่น อายุ เงินเดือน)
     * `Date/Time` (วันที่/เวลา)
     * `Boolean` (ตรรกะแบบใช่/ไม่ใช่)
4. **รูปแบบของข้อมูล (Data Format)**
   * **คำอธิบาย:** รูปแบบโครงสร้างพิเศษ (Format)
   * **ตัวอย่าง:** 
     * สำหรับ Date: `YYYY-MM-DD` หรือ `DD/MM/YYYY`
     * สำหรับ String: `[A-Z]{3}[0-9]{4}` (รหัส 7 ตัว)
     * สำหรับ Number: `ศนิยม 2 ตำแหน่ง`
5. **เงื่อนไขการกรอก (Data Validation)**
   * **คำอธิบาย:** กฎหมายหรือกฎระบบที่ใช้คัดลบข้อมูลขยะก่อนเข้าตาราง
   * **ตัวอย่าง:** `ห้ามเป็นค่าว่าง (NOT NULL)`, `ต้องเป็นเลขระหว่าง 1-100 เท่านั้น` หรือ `รหัสไปรษณีย์ต้องมี 5 หลัก`
6. **แหล่งที่มา (Data Source)**
   * **คำอธิบาย:** บอกว่าคอลัมน์นี้เจาะจงมาจากไหน หากมาจากหลายระบบ
   * **ตัวอย่าง:** `กรอกข้อความผ่านหน้าเว็บ`, `ดึงมาจากฐานข้อมูลกรมการปกครองผ่าน API`
7. **ข้อมูลส่วนบุคคล (Has PII)**
   * **คำอธิบาย:** ถ้าคอลัมน์นี้บอกได้ว่าคือคน (ระบุตัวตนได้โดยตรงหรือโยงได้) ให้เลือก `Yes`
   * **ตัวเลือกที่ถือเป็น PII:** ชื่อ, รหัสบัตร ปชช., เบอร์โทรศัพท์, อีเมลส่วนตัว, บ้านเลขที่ (ถ้ามีชื่อกำกับ), เลขบัญชีธนาคาร
   * **ตัวเลือกที่ถือว่าไม่ใช่ PII (เลือก `No`):** เพศ, อายุ (ถ้าไม่มีอะไรบ่งบอกเพิ่ม), วันเกิด (ถ้าไม่มีชื่อ), ที่อยู่ระดับจังหวัด
8. **ระดับชั้นความลับ (Classification)**
   * **คำอธิบาย:** ความลับรายคอลัมน์ ถึงชุดข้อมูลระดับบนจะเป็นเปิดเผย แต่คอลัมน์รหัสบัตรประชาชนต้องเป็นชั้นระดับความลับ
   * **ตัวอย่าง:** ฟิลด์ชื่อพนักงานปรับเป็น `เปิดเผย`, แต่ฟิลด์เงินเดือนพนักงานต้องปรับเป็น `ลับ`
9. **การเผยแพร่ (Dissemination)**
   * **คำอธิบาย:** สิทธิ์ในการเผยแพร่ (ใครดูได้บ้าง)
   * **ตัวอย่าง:** `แสดงให้ประชาชนดู`, `เฉพาะ Admin สิทธิ์สูงสุด`, `สงวนไว้เพื่อประมวลผลเท่านั้น ห้ามโชว์`
10. **ความยาวข้อมูล (Field Length)**
    * **คำอธิบาย:** จำนวนตัวอักษรสูงสุดที่อนุญาต 
    * **ตัวอย่าง:** `13` (เช่นบัตร ปชช.), `255` (เผื่อสำหรับที่อยู่ยาว), `ไม่เกิน 2,000 ตัวอักษร`
11. **หมายเหตุ (Remarks)**
    * **คำอธิบาย:** เงื่อนไขอื่นๆ หรือประวัติการเปลี่ยนแปลง
    * **ตัวอย่าง:** `ยกเลิกการสอบถามตั้งแต่ปี 2565 เป็นต้นไป`, `ข้อมูลมีบางส่วนว่างเนื่องจากไม่ได้บังคับกรอกในอดีต`

---

## สรุปวิธีการส่งมอบข้อมูล
1. แนะนำให้กรอก **Metadata (ส่วนที่ 1 และ 2)** ให้ละเอียดและรอบกอบมากที่สุด เพราะจะถูกนำไปเผยแพร่เพื่อการค้นหา
2. ฝั่ง **Data Dictionary (ส่วนที่ 3)** หากมีคอลัมน์เยอะมาก (เช่น 100 คอลัมน์) สามารถกดปุ่ม **Import (โหลดจากไฟล์ CSV/JSON)** เพื่อนำเข้าเทมเพลตอัตโนมัติได้
3. เมื่อกรอกทุกอย่างเสร็จสิ้น เลื่อนลงด้านล่างสุด กรอกรหัส `Verifying Code` และคลิกที่ปุ่ม **" บันทึกข้อมูลและยืนยันการลงทะเบียน (Save & Submit) "**
4. รอจนกว่าระบบจะขึ้นว่าสำเร็จ (Success) หน้าจอจะประมวลผลไปยังหน้าการค้นหาหลัก (Catalog) ต่อไป
